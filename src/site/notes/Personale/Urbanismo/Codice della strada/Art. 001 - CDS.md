---
{"dg-publish":true,"permalink":"/personale/urbanismo/codice-della-strada/art-001-cds/"}
---

# [[Personale/Urbanismo/Codice della strada/Art. 001 - CDS\|Art. 001 - CDS]] - Principi generali

## Comma 1

La sicurezza delle persone, nella circolazione stradale, rientra tra le finalità primarie di ordine sociale ed economico perseguite dallo Stato.

## Comma 2

La circolazione dei pedoni, dei veicoli e degli animali sulle strade è regolata dalle norme del presente codice e dai provvedimenti emanati in applicazione di esse, nel rispetto delle normative internazionali e comunitarie in materia. Le norme e i provvedimenti attuativi si ispirano ((ai principi della sicurezza stradale e della mobilità sostenibile)), perseguendo gli obiettivi: di ridurre i costi economici, sociali ed ambientali derivanti dal traffico veicolare; di migliorare il livello di qualità della vita dei cittadini anche attraverso una razionale utilizzazione del territorio; di migliorare la fluidità della circolazione ((; di promuovere l'uso dei velocipedi)).

## Comma 3

Al fine di ridurre il numero e gli effetti degli incidenti stradali ed in relazione agli obiettivi ed agli indirizzi della Commissione europea, il Ministro delle infrastrutture e dei trasporti definisce il [[Piano nazionale per la sicurezza stradale\|Piano nazionale per la sicurezza stradale]].

## Comma 4

Il Governo comunica annualmente al Parlamento l'esito delle indagini periodiche riguardanti i profili sociali, ambientali ed economici della circolazione stradale.

## Comma 5

Il Ministro delle infrastrutture e dei trasporti fornisce all'opinione pubblica i dati più significativi utilizzando i più moderni sistemi di comunicazione di massa e, nei riguardi di alcune categorie di cittadini, il messaggio pubblicitario di tipo prevenzionale ed educativo.

# Commenti

