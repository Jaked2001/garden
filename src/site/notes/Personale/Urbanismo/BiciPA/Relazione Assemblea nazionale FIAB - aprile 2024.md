---
{"dg-publish":true,"permalink":"/personale/urbanismo/bici-pa/relazione-assemblea-nazionale-fiab-aprile-2024/","tags":["FIAB"]}
---

# [[Personale/Urbanismo/BiciPA/Relazione Assemblea nazionale FIAB - aprile 2024\|Relazione Assemblea nazionale FIAB - aprile 2024]]

## Il convegno

I lavori del sabato, dopo i saluti di rito, si sono aperti con il convegno [[Personale/Urbanismo/BiciPA/2024-04-20 - Le parole necessarie. Comunicare la mobilità e la sicurezza\|2024-04-20 - Le parole necessarie. Comunicare la mobilità e la sicurezza]]. Relatori erano [[Gianni Lombardi\|Gianni Lombardi]], [[Maria Cristina Caimotto\|Maria Cristina Caimotto]] e [[Personale/Contatti/Luca Valdiserri\|Luca Valdiserri]].

Il primo intervento è stato quello di [[Gianni Lombardi\|Gianni Lombardi]], scrittore e divulgatore, autore del blog [[Benzina Zero\|Benzina Zero]]. Il nome dell'intervento: [[Personale/Urbanismo/BiciPA/2024-04-20 - Le parole necessarie. Comunicare la mobilità e la sicurezza#La comunicazione degli scontri stradali nelle testate giornalistiche\|la comunicazione degli scontri stradali nelle testate giornalistiche]]. Lombardi ha analizzato il modo in cui i giornali raccontano gli scontri stradali. Ha descritto come i giornalisti tendano a porre l'attenzione sulla vittima, banalizzando le reali cause di incidente e deresponsabilizzando chi lo scontro lo ha effettivamente causato.


Successivamente ha preso la parola [[Maria Cristina Caimotto\|Maria Cristina Caimotto]], docente del dipartimento di Culture, Politica e Società dell'[[Università di Torino\|Università di Torino]]. Il suo intervento si è concentrato sulla responsabilità che come attivisti e cittadini abbiamo nel comunicare la nostra idea di città e di sicurezza. 

Ha iniziato mostrando come le persone tendano a mostrarsi favorevoli a una mobilità incentrata sulla *bicicletta* ma che allo stesso tempo si tenda ad andare contro ai *ciclisti*. Questo introduce il concetto di [[Framing ambientali\|Framing ambientali]], ossia delle strutture che abbiamo nel nostro sistema cognitivo e che non possiamo ignorare nella comunicazione. Queste strutture sono quelle che portano automaticamente una persona a vedere in malo modo il *ciclista*. 

[[Maria Cristina Caimotto\|Maria Cristina Caimotto]] ha quindi provveduto a fornire esempi di come migliorare la nostra comunicazione dall'evitare di parlare a classi come "automobilisti", "ciclisti" ma parlando a un'**identità di livello superiore**: cittadini, genitori, torinesi... al lessico da usare.


L'ultimo intervento è stato quello di [[Personale/Contatti/Luca Valdiserri\|Luca Valdiserri]], conosciuto come giornalista sportivo, fino a quando ha perso il figlio, [[Francesco Valdiserri\|Francesco Valdiserri]], in seguito all'investimento sul marciapiede da parte di una donna ubriaca. Anche lui ha posto l'attenzione all'uso delle parole. "Dobbiamo creare una figura nuova di cittadino in cui la parola *incidenti* sia sbagliata" afferma. Allo stesso tempo pone l'attenzione su una questione non da poco. Molti giornalisti si sentono *costretti* ad usare la parola incidente per comparire nelle ricerche di Google. Nessuno d'altronde cerca su internet "scontro" ma solitamente cerca proprio "incidente".


## Premio Fiab e comuni ciclabili

In seguito al convegno viene assegnato a [[Personale/Contatti/Luca Valdiserri\|Luca Valdiserri]] il Premio FIAB (ex premio della bicicletta) per la sua dedizione a contrastare la violenza stradale.

Vengono inoltre consegnate le bandiere ciclabili ai comuni della Toscana:
- [[Castiglione della Pescaia\|Castiglione della Pescaia]] - conferma 3 bike smile
- [[Follonica\|Follonica]] - Conforma 3 bike smile
- [[Grosseto\|Grosseto]] - Conferma 3 bike smile
- [[Scarlino\|Scarlino]] - Conferma 4 bike smile


## Assemblea

Nel pomeriggio, dopo il pranzo a buffet, e dopo una breve presentazione del progetto [[AIDA\|AIDA]] (Alta Italia Da Attraversare), inizia l'assemblea nazionale.

