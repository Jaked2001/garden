---
{"dg-publish":true,"permalink":"/universita/triennale/2-anno/2-semestre/probabilita-e-statistica/appunti/01-osservazione-e-probabilita/"}
---


# 1. Osservazione e probabilità
## Statistica descrittiva

```ad-Definizione
title: Statistica Descrittiva

La **statistica** è una scienza, una disciplina, che ha come scopo lo studio quantitativo e qualitativo di fenomeni (non deterministici). 
La **statistica descrittiva** ha lo scopo di fornire una fotografia di una situazione o di un particolare fenomeno osservato.

```

*Una statistica è funzione dei dati campionari*

I **dati campionari** sono costituiti dalle misurazioni (osservazioni) fatte sul campione osservato. Il campione è fatto da unità statistiche selezionate da una **popolazione**. La popolazione è solitamente l'oggetto di studio finale, del quale si vogliono studiare alcuni fenomeni.

![Drawing 2023-03-02 19.59.49 Statistica descrittiva schema generale.excalidraw.png|700](/img/user/Excalidraw/Drawing%202023-03-02%2019.59.49%20Statistica%20descrittiva%20schema%20generale.excalidraw.png)

Solitamente ci si basa su un campione limitato di dati ($n$ piccolo)

```ad-summary
title: Esempio

Se volessi calcolare l'altezza media degli italiani dovrei misurare più di 60 milioni di persone. Mi posso però limitare a un gruppo ristretto e usare la [[#Statistica Inferenziale]] per estendere il dato all'intera popolazione.

```

### Misurazioni

Una volta osservato il campione avremo una serie di **misurazioni** che indichiamo come:
$$
x = (x_{1}, x_{2}, \dots, x_{n})
$$
un vettore di $\mathbb{R}^{n}$ di tutte le misurazioni effettuate.

## Probabilità
### Variabili deterministiche o aleatorie
#### Variabili deterministiche

```ad-Definizione
title: Variabili deterministiche

Sono variabili $x$ di cui posso conoscere con certezza il valore. 

Ad esempio, se lascio cadere un oggetto sul pavimento, in condizioni ideali posso calcolare esattamente il tempo che impiegherà a toccare terra. 

```

Le variabili deterministiche danno vita a **modelli deterministici**: $f(x, y)$.

#### Variabili aleatorie

```ad-Definizione
title: Variabili aleatorie

Sono variabili $X$ di cui NON posso conoscere con certezza il valore. 

Ad esempio, se lascio cadere un oggetto sul pavimento, ma è presente un forte vento, non posso conoscere con esattezza il punto in cui cadrà. Posso dire che sicuramente non cadrà a metri di distanza o che cadrà in un punto specifico con una certa probabilità.

```

Le variabili aleatorie danno vita a **modelli aleatori**: $g(X, Y)$.

Possiamo studiare un fenomeno come una variabile aleatoria $X$ di cui non conosciamo il valore fino a che $X$ non si realizza.
Chiamiamo $x$ la realizzazione della variabile aleatoria $X$. $x \in \Omega$ dove $\Omega$ è l'insieme di tutte le possibili $x_{i}$ realizzazioni di $X$.

```ad-example
title: Dado regolare

Se abbiamo un dado regolare, chiameremo la faccia uscita a seguito di un lancio $X$. La faccia può assumere i valori $x \in \Omega$, dove

$
\Omega = \{ 1, 2, 3, 4, 5, 6\}
$

Ci interesserà studiare le seguenti probabilità:

$
\mathcal{P}(X=x), \quad \mathcal{P}(X \le x), \quad \mathcal{P}(X< x), \quad \mathcal{P}(X> x), \quad \mathcal{P}(X \ge x)
$

```


### Eventi certi e impossibili
#### Evento certo
```ad-Definizione
title: Evento Certo

Un evento $X$ che ha probabilità di realizzarsi pari a 1:
$
\mathcal{P}(X) = 1
$

```

#### Evento impossibile

```ad-Definizione
title: Evento Impossibile

Un evento $X$ che ha probabilità di realizzarsi pari a 0:
$
\mathcal{P}(X) = 0
$

```


## Statistica Inferenziale

Date le osservazioni su un numero $n$ piccolo di misurazioni, mi chiedo come ottenere conclusioni per $n \to \infty$.
Cioè, voglio ottenere delle informazioni sulla popolazione totale, a partire da un campione della popolazione-

Ottengo così conclusioni sull'**Universo**.

![Drawing 2023-03-03 08.40.36 Statistica descrittiva - probabilità - statistica inferenziale.excalidraw.png|700](/img/user/Excalidraw/Drawing%202023-03-03%2008.40.36%20Statistica%20descrittiva%20-%20probabilit%C3%A0%20-%20statistica%20inferenziale.excalidraw.png)

```ad-summary
title: Esempio - Componente elettronico

Immaginiamo di voler trovare l'affidabilità di un componente elettronico. Per farlo potrei:
- Selezionare $n$ componenti (*a caso*)
- Verificare quanti $k$ di questi funzionano ($k \in [o, n]$)
- Ottenere $\frac{k}{n}$ componenti funzionanti

$\frac{k}{n}$ è la percentuale di componenti funzionanti. È quindi la probabilità che un qualsiasi componente funzioni. È l'**affidabilità**.

È chiaro che per $n \to \infty$ il rapporto $\frac{k}{n}$ si deve mantenere costante. Questo è vero se sono rispettate alcune condizioni: **Inferenza Statistica**.

```

È importante ricordare che per STIMARE una misura prendendo un campione limitato, devo assicurarmi che gli elementi del campione siano:
- Presi a caso
- Indipendenti
Queste vanno a costituire le **leggi della probabilità.**

## Il concetto di probabilità
#### Impostazione classica
$$
\Omega \text{ finito}\iff |\Omega| < \infty, \qquad P(E) = \frac{|E|}{|\Omega|}
$$
#### Impostazione frequentista

$P(E) = \lim\limits_{n \to \infty} P(E_{n}) \longleftrightarrow n$ prove (ripetute) indipendenti
$n$ deve essere *grande a sufficienza*, dipende dalla velocità di convergenza.

```ad-summary
title: Esempio

Data una moneta. Non so se è regolare. La lancio e registro il risultato. Ripeto $n$ volte (sono prove indipendenti). Se la moneta non è truccata avrò Testa nella metà dei lanci e Croce nell'altra.
```

#### Impostazione soggettiva
Si basa su una definizione soggettiva di probabilità: la probabilità di un evento è il prezzo che siamo disposti a pagare in una scommessa per ricevere 1 al verificarsi dell’evento o 0 altrimenti.
#### Impostazione Bayesana
Fa riferimento alla probabilità condizionata

La probabilità di un evento dipende da una legge a posteriori ottenuta scegliendo (anche soggettivamente) una legge a priori. È forte quindi il condizionamento a ciò che conosciamo sul fenomeno che ci interessa. Si può definire in questo ambito uno schema che prevede aggiornamenti successivi della priori con la posteriori fino ad uno step definito ottimo in qualche senso.
#### Impostazione Assiomatica
Basato sugli assiomi di Kolmogorov



