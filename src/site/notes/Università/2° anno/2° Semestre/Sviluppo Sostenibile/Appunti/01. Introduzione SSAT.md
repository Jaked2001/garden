---
{"dg-publish":true,"permalink":"/universita/2-anno/2-semestre/sviluppo-sostenibile/appunti/01-introduzione-ssat/"}
---


Mariangela Gualtieri
## Nove Marzo duemilaventi

[[Mariangela Gualtieri\|Mariangela Gualtieri]]


<iframe width="560" height="315" src="https://www.youtube.com/embed/HJ_CN2DqzqE" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

Questo ti voglio dire
==ci dovevamo fermare.==
Lo sapevamo. Lo sentivamo tutti
ch’==era troppo furioso
il nostro fare.== Stare dentro le cose.
Tutti fuori di noi.
Agitare ogni ora – farla fruttare.
Ci dovevamo fermare
e non ci riuscivamo.
==Andava fatto insieme.
Rallentare la corsa.==
Ma non ci riuscivamo.
Non c’era sforzo umano
che ci potesse bloccare.
E poiché questo
era desiderio tacito comune
come un inconscio volere -
forse la specie nostra ha ubbidito
slacciato le catene che tengono blindato
il nostro seme. Aperto
le fessure più segrete
e fatto entrare.
Forse per questo dopo c’è stato un salto
di specie – dal pipistrello a noi.
Qualcosa in noi ha voluto spalancare.
Forse, non so.
Adesso siamo a casa.
È portentoso quello che succede.
==E c’è dell’oro, credo, in questo tempo strano.==
Forse ci sono doni.
==Pepite d’oro== per noi. Se ci aiutiamo.
C’è un molto forte richiamo
della specie ora e come specie adesso
deve pensarsi ognuno. ==Un comune destino==
ci tiene qui. ==Lo sapevamo. Ma non troppo bene.
O tutti quanti o nessuno.
È potente la terra. Viva per davvero.==
Io la sento pensante d’un pensiero
che noi non conosciamo.
E quello che succede? Consideriamo
se non sia lei che muove.
Se la legge che tiene ben guidato
l’universo intero, se quanto accade mi chiedo
non sia piena espressione di quella legge
che governa anche noi – proprio come
ogni stella – ogni particella di cosmo.
Se la materia oscura fosse questo
tenersi insieme di tutto in un ardore
di vita, con la spazzina morte che viene
a equilibrare ogni specie.
Tenerla dentro la misura sua, al posto suo,
guidata. ==Non siamo noi
che abbiamo fatto il cielo.==
Una voce imponente, senza parola
ci dice ora di stare a casa, come bambini
che l’hanno fatta grossa, senza sapere cosa,
e non avranno baci, non saranno abbracciati.
Ognuno dentro una frenata
che ci riporta indietro, forse nelle lentezze
delle antiche antenate, delle madri.
Guardare di più il cielo,
tingere d’ocra un morto. Fare per la prima volta
il pane. Guardare bene una faccia. Cantare
piano piano perché un bambino dorma. Per la prima volta
stringere con la mano un’altra mano
sentire forte l’intesa. Che siamo insieme.
==Un organismo solo. Tutta la specie
la portiamo in noi. Dentro noi la salviamo.==
A quella stretta
di un palmo col palmo di qualcuno
a quel semplice atto che ci è interdetto ora -
noi torneremo con una comprensione dilatata.
==Saremo qui, più attenti credo. Più delicata
la nostra mano starà dentro il fare della vita.==
Adesso lo sappiamo quanto è triste
stare lontani un metro.
___

```ad-quote
Ci dovevamo fermare

```

Mette in evidenza un'interruzione di un flusso esperenziale. 
Sense Making (costruzione di senso): gli antropologi evidenziano che se si interrompe la quotidianità, noi siamo costretti a costruire un senso.
L'interruzione di un flusso è occasione di apprendimento.


```ad-quote

era troppo furioso il nostro fare

```

Mette in evidenzia il problema della corsa furiosa, della over-produzione.


```ad-quote
**Andava fatto insieme**
rallentare la corsa

```

Dobbiamo pensarci come parti di un **insieme comune**. 
La sostenibilità nasce da una cosa semplice: la nostra specie non è gerarchicamente superiore alle altre specie. I problemi ambientali non si risolvono aggiustando una piccola parte di un meccanismo inceppato dimenticando i meccanismi più ampi. L'approccio deve mettere in evidenza le connessioni, il sistema nel complesso. 
Interroga noi che NON siamo esterni al sistema che vorremmo riparare. Il COVID è un modo per riflettere che noi qualcosa l'abbiamo fatta male.

```ad-quote

c'è dell'oro credo in questo tempo strano

```

Abbiamo avuto la possibilità di fare esperienza su questioni preziose ("*pepite d'oro*"). Ci siamo riappropriati della natura biologica che ci costituisce. Abbiamo contattato il nostro posto nel mondo in relazione alle altre specie. 
"*Un comune destino*" --> le persone non si salvano singolarmente. Siamo stati obbligati a sentirci parte di...

```ad-quote

Lo sapevamo. Ma non troppo bene. O tutti quanti o nessuno.

[...]

È potente la terra. Viva per davvero.

[...]

non siamo noi che abbiamo fatto il cielo.

```

Togliere i panni di soggetti sopra-ordinati e capire che facciamo parte di un tessuto connettivo che non abbiamo la forza di regolare a nostro piacimento. Dobbiamo capire qual è il funzionamento che noi co-abitiamo.

```ad-quote

un organismo solo.
Tutta la specie la portiamo in noi.
Dentro noi la salviamo

```

```ad-quote

Saremo qui. più attenti credo

[...]

più delicata la nostra mano starà dentro il fare della vita.

```

C'è stato un momento in cui questo era l'auspico. Ora siamo tornati indietro senza un reale cambiamento. 

## Adesso
[[Mariangela Gualtieri\|Mariangela Gualtieri]]

<iframe width="560" height="315" src="https://www.youtube.com/embed/buO4YZ0HXn4" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

Adesso è forse il tempo della cura.
Dell’aver cura di noi, di dire
noi. Un molto largo pronome
in cui tenere insieme i vivi,
tutti: quelli che hanno occhi, quelli
che hanno ali, quelli con le radici
e con le foglie, quelli dentro i mari,

e poi tutta l’acqua, averla cara, e l’aria
e più di tutto lei, la feconda,
la misteriosa terra. È lì che finiremo.
Ci impasteremo insieme a tutti quelli
che sono stati prima. Terra saremo.
Guarda lì dove dialoga col cielo
con che sapienza e cura cresce un bosco.

Si può pensare che forse c’è mancanza
di cura lì dove viene esclusa
l’energia femminile dell’umano.
Per quella energia sacrificata,
nella donna e nell’uomo, il mondo
forse s’è sgraziato, l’animale
che siamo s’è tolto un bene grande.
Chi siamo noi? Apriamo gli occhi.
Ogni millimetro di cosmo pare
centro del cosmo, tanto è ben fatto
tanto è prodigioso.

Chi siamo noi, ti chiedo, umane e
umani? Perché pensiamo d’essere
meglio di tutti gli altri? Senza api
o lombrichi la vita non si tiene
ma senza noi, adesso lo sappiamo,
tutto procede. Pensa la primavera scorsa,
son bastati tre mesi – il cielo, gli animali
nelle nostre città, la luce, tutto pareva
ridere di noi. Come liberato
dall’animale strano che siamo, arrivato
da poco, feroce come nessuno.

Teniamo prigionieri milioni e milioni
di viventi e li maltrattiamo.
Poi ce li mangiamo, poveri malati
che a volte non sanno stare in piedi
tanto li abbiamo tirati su deformi -
per un di più di petto, per più latte.
Chi siamo noi ti chiedo ancora.
Intelligenze, sì, pensiero, quelli con le
parole. ==Ma non vedi come non promettiamo
durata? Come da soli ci spingiamo fuori
dalla vita. Come logoriamo lo splendore
di questo tiepido luogo, infettando
tutto e intanto confliggiamo fra di noi.==

Consideriamo il dolore degli altri
e delle altre specie.
E la disarmonia che quasi ovunque portiamo.
Forse ==imparare dall’humus l’umiltà.== Non è
un inchino. È sentirsi terra sulla nobile terra
impastati di lei. Di lei devoti ardenti innamorati.

==Dovremmo innamorarci, credo. Sì.
Di ciò che è vivo intorno. E in primo luogo
vederlo.== Non esser concentrati
solo su noi. Il meglio nostro di specie
sta davanti, non nel passato. L’età
dell’oro è un ricordo che viene
dal futuro. Diventeremo cosa? È una
grande avventura, di spirito, di carne,
di pensiero, un’ascesa ci aspetta.
Eravamo pelo musi e code.
Diventeremo cosa?

==Diremo io o noi? E quanto grande il noi
quanto popolato?== Che delicata mano
ci vuole ora, e che passo leggero, e mente
acuta, pensiero spalancato al bene. Studiamo.
Impariamo dal fiore, dall’albero piantato,
da chi vola. Hanno una grazia che noi
dimentichiamo. Cura d’ogni cosa,
non solo dell’umano. Tutto ci tiene in vita.
Tutto fa di noi quello che siamo.
___


Passare da un pensiero ecologico dall'IO al NOI. 
Aver cura di parlare di **NOI**: tutti i viventi. 
Sgretolare la relazione di dominio gerarchica che noi (umani) ci illudiamo di avere.

```ad-quote

Ma non vedi come **non promettiamo
durata**? Come da soli ci spingiamo fuori
dalla vita. Come logoriamo lo splendore
di questo tiepido luogo, infettando
tutto e intanto confliggiamo fra di noi.

```

Quando immaginiamo il termine *Sostenibile* lo alludiamo anche a un concetto temporale: **durabilità**.  È necessario in qualche modo decentrarsi. Avere una concezione di noi come qualcosa più ampia.

La terra è un "**tiepido** luogo".

"Imparare dall'humus l'umiltà"

```ad-note
title: Api

In Cina in alcune zone per l'uso eccessivo di pesticidi non ci sono più api. Il lavoro di impollinazione viene effettuato a mano da alcuni umani. È una situazione distopica ma reale e presente già ora.

```

Siamo l'unica specie che ci costruiamo da soli delle trappole evolutive. 


```ad-quote

Dovremmo innamorarci, credo. Sì.
Di ciò che è vivo intorno. E in primo luogo
vederlo.

[...]

Diremo io o noi? E quanto grande il noi
quanto popolato?

```

Possiamo costruire un NOI decidendo cosa debba essere in questo contenitore. 

La questione non è solo etica ma è una questione di sopravvivenza. 


### Cos'è che ostacola il cambiamento

C'è un aspetto strutturale. C'è una certa inerzia che ci impedisce di cambiare.
Manca la consapevolezza di questa minaccia. 

Questione di paradigma: cos'è che vince oggi? Vince il **mercato**. Il mercato detta legge, trasforma le nostre città. La ricerca forsennata di profitto è quello che plasma le nostre esistente. 
La politica soccombe al mercato. 
Cambiare il modello di crescita. Come? 
La politica: ci sono nuovi corsi politici in cui la consapevolezza ambientale può essere prioritaria. 

